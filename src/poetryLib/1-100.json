[
	{
		"key": 1,
		"title": "杂诗七首·其一",
		"author": "黄庭坚",
		"paragraphs": ["此身天地一蘧庐，世事消磨绿鬓疏。", "毕竟几人真得鹿，不知终日梦为鱼。"]
	},
	{
		"key": 2,
		"title": "江雪",
		"author": "柳宗元",
		"paragraphs": ["千山鸟飞绝，万径人踪灭。", "孤舟蓑笠翁，独钓寒江雪。"]
	},
	{
		"key": 3,
		"title": "鹊桥仙·纤云弄巧",
		"author": "秦观",
		"paragraphs": [
			"纤云弄巧，飞星传恨，银汉迢迢暗度。",
			"金风玉露一相逢，便胜却人间无数。",
			"柔情似水，佳期如梦，忍顾鹊桥归路。",
			"两情若是久长时，又岂在朝朝暮暮。"
		]
	},
	{
		"key": 4,
		"title": "相思",
		"author": "王维",
		"paragraphs": ["红豆生南国，春来发几枝？", "愿君多采撷，此物最相思。"]
	},
	{
		"key": 5,
		"title": "定风波·莫听穿林打叶声",
		"author": "苏轼",
		"paragraphs": [
			"莫听穿林打叶声，何妨吟啸且徐行。",
			"竹杖芒鞋轻胜马，谁怕？一蓑烟雨任平生。",
			"料峭春风吹酒醒，微冷，山头斜照却相迎。",
			"回首向来萧瑟处，归去，也无风雨也无晴。"
		]
	},
	{
		"key": 6,
		"title": "咏柳",
		"author": "贺知章",
		"paragraphs": ["碧玉妆成一树高，万条垂下绿丝绦。", "不知细叶谁裁出，二月春风似剪刀。"]
	}
]
